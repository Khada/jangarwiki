jangarwiki
==========

FORK ME!

Энэ Гит агуулахыг үзэж байгааг бодоход та програм хөгжүүлэгч биз ээ. Мөн Гитхаб дээрээс татаж
авч уншсан гэж үзвээс Гит хэрэглэж мэддэг нөхөр байх нь, та.
Хэрвээ үүнийг номын хуудаснаас уншиж байгаа бол манай үр сад ирээдүйд энэ викиг хэвлүүлжээ гэж мөрөөдье.
За тэр маазрах яахав.

Энэ бол та бидэнд зориулсан дундын тэмдэглэлийн дэвтэр юм. Үүнийг сэрээдэж аваад өөрийн тэмдэглэлээ
үргэлжлүүлэн бичээд явж болно. Хүсвэл өөрчлөлтөө pull request болгоод явуулбал ард олонд тус болно,
гэхдээ өөрөө ганцаараа бичээд явсан ч гомдохгүй, таны дур. Нээлттэй эх, чөлөөт ертөнц!

Вики гэж нэрлэсэн боловч дан файлд суурилсан систем юм. Энд ямар ч дардаг `<a>` холбоос байхгүй,
цэмцгэр вэб интерфэйс үгүй. `grep`-дээд л хүссэнээ олчихно, тийм ээ.

(Үнэндээ санаанд таарах Гит суурьтай вики олдоогүй юм аа)

Markdown ашиглан тэмдэглэхийг зөвлөж байна. Яваандаа HTML рүү хөрвүүлдэг болох ч юм бил үү.

---

Үүнээс цааш уншихгүй байсан ч болно. Гэхдээ энэ Гит агуулахыг анх `git init` хэмээн үүсгэсэн
этгээдийн хувьд үлгэр өгүүлье гэж бодлоо.

<Сүртэй хөгжим эгшиглэж байгаад намжих үед араажавын хоолой сэтгэл хөдлөлтэйгөөр уншина>

МТ-ийн орчин маш хурдацтай хөгжиж буй, хөгжсөөр ч ирсэн, хөгжих ч билээ. Үүнд шоргоолжны үүрэн
дэх ажилчин болсон бидний хувьд хөл нийлүүлэхэд хэдий агуу интернэт буй ч нэгд эх хэлээр
байх гарын авлага дутмаг, хоёрт өөрийн мэдсэн, сурсанаа байнга блогдоод байх завдалгүй учраас
цаг тухайд нь бяцхан бяцхан тэмдэглэл хөтлөөд, түүнийгээ зохион байгуулаад цэгцлээд явах
хялбар систем шаардлагатай болдог. Үүнд энэ "тархмал" хэмээх тодотголтой хувилбар удирдах
систем их тохирох мэт санагдсан бүлгээ. Үлгэр нь, би өнөөдөр өндөг шарахдаа хэрхэн нүдийг нь
хагалалгүй болгох тухай тэмдэглээд хадгалсан гэвэл сарын дараа эргэн харахад гарын дор байж байна,
мөн лавшруулан үзвэл хэн нэг туршлагатай өндөг шарагч өөрийн жорыг нэмэрлэж, миний муу жорыг
сайжруулсан байхыг ч үгүйсгэхгүй билээ. Цөөхөн ахан дүүстэйгээ хоол бүрийн жорыг цуглуулъюу л гэсийм.
За энэ зүйрлэл бүр явж өглөө.

Ихийг нуршсан мэт санагдах тул энэхүү README-г төдөлгүй төгсгөсүгүй. Зэвсэг нэгт ахан дүүс
энэхүү агуулахын ашиг тусыг ойлгон өөрийн хэрэгцээнд ашиглан баяжуулах болтугай.


<a rel="license" href="http://creativecommons.org/licenses/by-sa/3.0/deed.en_US"><img alt="Creative Commons License" style="border-width:0" src="http://i.creativecommons.org/l/by-sa/3.0/80x15.png" /></a><br /><span xmlns:dct="http://purl.org/dc/terms/" property="dct:title">Jangarwiki</span> is licensed under a <a rel="license" href="http://creativecommons.org/licenses/by-sa/3.0/deed.en_US">Creative Commons Attribution-ShareAlike 3.0 Unported License</a>.
