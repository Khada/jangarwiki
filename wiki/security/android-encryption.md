# Андройд утсаа нууцлах нь #

Гар утсаа хаяж гээх, хулгайд алдах зэрэг ховор тохиолдолд
утсан дээрх мэдээлэл задрахаас сэргийлж утсаа нууцлах нь (encryption)
маш ухаалаг хэрэг юм.

Утсаа нууцлахдаа ПИН эсвэл нууц үгээр цоожлох ёстой. Миний хувьд
нууц үгээр цоожлохыг зөвлөж байна. Учир нь ПИН бол ердөө 4 оронтой тоо.

**Анхааруулга: Нууцлал бол буцааж болохгүй үйлдэл юм. Эргэж нууцлалгүй болгохын
тулд үйлдвэрээс гарсан анхны байдалд аваачиж (ингэснээр бүх мэдээлэл устана)
буцаахааас өөр аргагүй.**

Юуны өмнө дараах зүйлсийг бэлдэнэ:

* Дэлгэц цоожилдог нууц үг тавь (ПИН мөн боломжтой)
* Утсаа дүүртэл цэнэглэ
* Утсаа цэнэглэгчид залгаж үлдээ
* Нууцлах явцад зориулж 1 цагийн зайг бодолц: энэ зуур тасалдуулбал
  мэдээллээ алдах эрсдэлтэй

Ингээд бэлэн болсон бол нууцлалын горимд ор:

Үндсэн цэснээс `Settings` гэж ороод
`Personal > Security > Encryption > Encrypt phone` товчийг дар

Утас хангалттай цэнэггүй бол эсвэл цэнэглэгчид залгаагүй байвал "Encrypt phone"
товч сааралтсан, дарах боломжгүй байх болно.

Анх удаа нууцлахад 1 цаг орчим болох бөгөөд энэ үеэр утас хэдэнтээ асч унтарч болно.

[tags: android, encryption]
