Нууц үгийн зохицуулалт
======================

Өнөө үед ердийн интернэт хэрэглэгч хэд хэдэн сошл вэбсайт,
и-мэйл, форумаас авахуулаад элдэв үйлчилгээнд бүртгүүлдэг болжээ.
Тиймээс олон нууц үг санаж толгойгоо гашилгахгүйн тулд ихэнх
хүмүүс нэг нууц үгээ олон газар давтан ашигладаг хандлага байдаг.
Энэ бол туйлын эрсдэлтэй алхам юм.

OpenID гэх мэт нэг бүртгэлээр олон газар нэвтрэх боломж бий болсон ч
ихэнх вэбүүд өөрсдөө бүртгэж, танихыг илүүд үзсээр байгаа юм. Тиймээс
аюулгүй байдлын үүднээс, тухай бүрт өөр өөр нууц үг сонгож авах нь зүйтэй юм.

Энд нууц үгийн урт, үг үсгийн хольцийн талаар бус олон нууц үгийг хэрхэн
аюулгүй хадгалах талаар зөвлөх болно. Товчхондоо бол, нууц үг урт байх тусмаа сайн.

Виндовс, Мак, Линукс дээр ажиллах нууц үг зохицуулалтын олон програм байгаагаас
нэгийг сонгон авч жишээ болгоё.

KeePassX
--------
KeePassX-д өгөгдлийн сан үүсгэн түүндээ нууц үгээ бүртгэх боломжтой бөгөөд
толгой түлхүүр үгээр өгөгдлийн санг цоожлон kdb өргөтгөлтэй файлд хадгалдаг.

Дэбиан суурьт систем дээр `keepassx` багцыг суулгана.

Програмыг эхлүүлэхдээ толгой түлхүүр үгийг (master key) тааруулах бөгөөд энэ бол
мартаж болшгүй зүйл юм.

Үүний дараа шинэ өгөгдлийн сан үүсгэн түүн дотроо нууц үгнүүдээ бүлэглэн ангилж
хадгалж болно. График интерфэйстэй учраас хэрэглэхэд хялбар.

todo: Зураг оруулах?

Бусад програмууд
----------------
Энд бусад ижил зорилготой програмуудыг жагсааж, давуу, сул талыг нь тэмдэглэнэ.

* Password Gorilla
* KeePass2
* Pasaffe
* Gringotts

Үүнээс цааш яах вэ?
-------------------

Толгой түлхүүр үгээр шифрэлсэн өгөгдлийн сангаа аюулгүй хадгалах арга хэмжээ
авч болох юм.

* TrueCrypt ашиглан файлд нууцлан хадгалж давхар хамгаалж болно.